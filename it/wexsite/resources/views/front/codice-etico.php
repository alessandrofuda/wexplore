
	<div class="content_wrapper clearfix">
		<div class="sections_group">
			<div class="entry-content">
				<div class="section flv_sections_8" id="orientation-test">
					<div class="section_wrapper clearfix">
						<div class="items_group clearfix">
							<!-- Page Title-->
							<!-- One full width row-->
							<div class="column one column_fancy_heading">
								<div class="fancy_heading fancy_heading_icon">
									<h2 style="color:#54b141; background: url(/en/frontend/immagini/linea-titolo-verde.png) no-repeat bottom center; padding-bottom: 25px;">CODICE ETICO</h2>
								</div>
							</div>
							<div class="column one column_column">
								<div class="column_attr ">
<p><strong>Premessa</strong><br>
Wexplore – Gielle Sas vuole contraddistinguere le proprie attività attraverso il perseguimento dell’eccellenza nei servizi offerti ed i più elevati standard di professionalità. Il Codice Etico conferma l’impegno della Società verso un comportamento etico nella conduzione delle proprie attività commerciali e consulenziali. I Soci e tutti i collaboratori sono egualmente ritenuti responsabili delle proprie azioni come individui e come rappresentanti della Società. I principi presentati nel Codice Etico riflettono il tipo di condotta e di cultura di cui vogliamo essere portatori in prima persona.
 <br>
Il presente codice contiene le regole di etica e di condotta aziendale che i Soggetti Destinatari sono tenuti ad osservare nello svolgimento delle Attività aziendali. È vincolante per i comportamenti degli amministratori, dei dipendenti, dei consulenti ed in linea generale Wexplore - Gielle Sas auspica che i propri stakeholder si riconoscano spontaneamente nei principi su cui il Codice si fonda, che lo condividano e lo applichino come base di un rapporto di fiducia reciproca. <br>
Il Codice Etico evidenzia inoltre i comportamenti ritenuti non etici che la Società intende scoraggiare. <br>
La Società provvede a comunicare a tutti i Soggetti Destinatari l’adozione del presente Codice Etico e del suo contenuto raccomandandone la puntuale osservanza. <br>
<br>
In particolare, la Società si impegna a: <br>
-	informare tutti i Soggetti Destinatari dell’adozione del Codice Etico; <br>
-	interpretare e chiarire le disposizioni e le Procedure aziendali contenute nel Codice Etico; <br>
-	verificare l'effettiva osservanza del Codice Etico da parte di tutti i Soggetti Destinatari; <br>
-	aggiornare e modificare il Codice Etico. <br>
<br>
La Società ha adottato il presente Codice Etico non solo allo scopo di dare attuazione a quanto previsto dalle disposizioni del Decreto Legislativo 231/2001, ma soprattutto a presidio della propria reputazione e immagine sul mercato di riferimento, ed al fine di diffondere i valori d'impresa ed i principi fondamentali di correttezza professionale, integrità personale, tutela della salute nell'ambiente di lavoro, nonché di trasparente competizione sul mercato da parte di tutti i soggetti che vi operano. In tale prospettiva, il presente Codice Etico, rappresenta parte integrante del modus operandi di Wexplore – Gielle Sas, e la sua osservanza è da considerarsi parte integrante degli obblighi contrattuali assunti dai dipendenti e collaboratori e altre terze parti che abbiano formato oggetto di contratto con la Società. <br>
<br>
<strong>Valori</strong><br>
<em>Qualità</em><br>
Crediamo in un’etica del lavoro fatta di dedizione, impegno e coscienziosità, al fine di svolgere le proprie attività al meglio per se stessi e per coloro a cui sono destinate. Operare secondo degli standard qualitativi elevati non solo contribuisce a sviluppare le nostre capacità personali e professionali, ma ci pone in una posizione di ascolto attivo ed attento nei confronti dei nostri clienti. Vogliamo che i nostri clienti siano il nostro Compliance Officer principale, e che siano loro a definire gli standard del nostro operato.<br>
<br>
<em>Diversity&Inclusion</em><br>
Wexplore – Gielle Sas nasce con una forte vocazione internazionale e interculturale. Vogliamo quindi che al nostro interno questo valore venga vissuto in prima persona. La Società promuove e incoraggia quindi tutte le modalità e le decisioni operative che permettono di entrare in contatto con persone di diverso background culturale, con le quali trovare nuovi modi di realizzare sinergie. Parimenti, si impegna a divulgare il suo know-how specifico presso realtà associative e presso le generazioni più giovani, al fine di generare arricchimento e crescita personale dalle esperienze internazionali che si apprestano a vivere. <br>
<br>
<em>Apprendimento Continuo e Innovazione</em><br>
Wexplore - Gielle Sas è convinta che l’apprendimento continuo e l’implementazione di miglioramenti e innovazioni rappresentino condizioni necessarie per svolgere al meglio il proprio lavoro e sostenere la continuità aziendale, creando nuove soluzioni in grado di rispondere all’evoluzione e mutevolezza del mercato e delle esigenze di tutti gli Stakeholders. Le persone di Wexplore – Gielle Sas sentono di essere al servizio della realtà che li circonda, e per questo si mettono a disposizione dei loro Clienti e della comunità, condividendo la loro energia e creatività a beneficio di terzi. <br>
<br>
<em>Coerenza</em> <br>
Crediamo che l’essere accreditati all’utilizzo dei Modelli di Hofstede ci trasmetta l’obbligo morale e la motivazione a rispettare il rigore scientifico della nostra metodologia di riferimento, e a proporre pertanto soluzioni e progetti di intervento che rispecchino e siano allineati con tale base di ricerca. Crediamo inoltre che la nostra attività nell’ambito della valorizzazione e gestione della cultura organizzativa ci chiami a sviluppare la nostra cultura aziendale in maniera coerente con gli stessi principi con i quali lavoriamo. <br>
<br>
<em>Valore</em><br>
Vogliamo porre tutti i nostri valori, Qualità, Diversity, Apprendimento e Coerenza al servizio della nostra vocazione principale: creare un valore tangibile per tutti gli Stakeholders, dalle Aziende Clienti, alle loro persone, alla comunità nella quale vivono e lavorano. Ognuno dei cardini valoriali espressi deve trovare espressione in una maniera flessibile e pragmatica, e concretizzarsi in un’implementazione che abbia l’impatto trasformativo e migliorativo atteso dalle persone che a noi si rivolgono e a quelle che entrano comunque in contatto con la nostra Società. <br>
<br>
<strong>Principi</strong> <br>
Wexplore – Gielle Sas struttura il proprio agire secondo forti principi etici, sostenuti da una chiara assunzione di responsabilità individuale, quale leva volta a favorire in tutti i Dipendenti i collaboratori una piena consapevolezza delle conseguenze delle proprie scelte professionali. Coerentemente, Wexplore – Gielle Sas richiede ai propri Clienti e Fornitori di prendere visione del Codice Etico e li invita a condividere il rispetto delle linee di condotta ivi indicate, operando secondo la massima collaborazione reciproca e allineandosi ai principi di seguito indicati. <br>
<em>Legalità</em>
 Wexplore opera nell’osservanza delle leggi vigenti in Italia, sulla base di condotte ispirate ai principi di trasparenza e correttezza dei rapporti contrattuali, impegnandosi a sostenere: <br>
-	l’eliminazione di ogni forma di discriminazione in materia di impiego e professione; <br>
-	il rispetto di tutte le normative che regolano il mercato del lavoro, in merito a procedure disciplinari, orari di lavoro e retribuzione, salute e sicurezza sul posto di lavoro; <br>
-	la lotta alla corruzione in ogni sua forma, incluse l’estorsione e le tangenti. In particolare, è fatto espresso divieto a tutti gli esponenti aziendali di intrattenere con la Pubblica Amministrazione indebiti rapporti, che comprendano lo scambio di denaro, favori o regalie, la perpetrazione di pressioni, il rilascio di dichiarazioni mendaci, o qualsivoglia altro comportamento fraudolento che contravvenga le leggi, ancorché attuato nell’errato convincimento di perseguire interessi e obiettivi della Società. <br>
In particolare, ogni dipendente e Collaboratore della Società deve fare attenzione ad evitare situazioni che potrebbero implicare un conflitto di interessi o che potrebbero apparire discutibili per gli altri. Il conflitto di interessi ha un effetto diretto sulla persona che ne è coinvolta, limitando o influenzando la sua obiettività di giudizio. Chiunque si accorga o pensi di essere coinvolto in un conflitto di interessi, oppure si senta in imbarazzo a gestire una situazione professionale a causa di influenze esterne o infine non si senta libero nelle sue decisioni e nello svolgimento della propria attività, è invitato a segnalarlo. <br>
<br>
<em>Imparzialità</em> <br>
Wexplore – Gielle Sas fonda la propria azione sul principio di imparzialità, al ¬ fine di mantenere un costante bilanciamento tra gli interessi particolari e generali del singolo e dell’Azienda, di ogni Utente, Cliente e Fornitore. <br>
Il principio di imparzialità sorregge in particolare la condotta di tutti coloro che operano all’interno e per conto della Società: <br>
-	nel rapporto con i Dipendenti e i Lavoratori, laddove la selezione, assunzione, formazione, retribuzione e gestione delle risorse umane deve basarsi esclusivamente su criteri di merito e di competenza, evitando di operare qualsiasi tipo di discriminazione, sia essa basata ad esempio su identità di genere, religione, origini nazionali o etniche, background culturale o sociale, disabilità o malattia, orientamento sessuale, età, stato civile oppure opinioni politiche; <br>
-	nel trattamento delle Persone, rispetto alle quali non sono consentiti illeciti condizionamenti o indebiti disagi e sono promosse condizioni di lavoro che consentano lo sviluppo della personalità e della professionalità; <br>
-	nel rapporto con i Clienti, al ¬ fine di poter fornire servizi sempre più qualitativi, tenendo conto della loro peculiarità; <br>
-	nel rapporto con i Fornitori e con altri Partner, dove la Società non intende precludere ad alcuno, in possesso dei requisiti per competere, la possibilità di concorrere alla stipulazione di contratti, contrastando per altro prassi commerciali che inducano il Fornitore a sottoscrivere un contratto a lui sfavorevole. <br>
<br>
<em>Riservatezza</em> <br>
La Società tutela la privacy di tutti gli Stakeholders e la riservatezza delle informazioni e dei dati personali in suo possesso: tutte le operazioni di raccolta, archiviazione e trattamento dei dati personali possono essere effettuate solo da incaricati espressamente autorizzati al trattamento, che operano sotto la diretta autorità del titolare o del responsabile, e che sono tenuti a non utilizzare alcuna informazione per scopi non connessi con l’esercizio dell’attività aziendale. Considerata la delicatezza delle informazioni e dei documenti trattati (tra i quali contratti commerciali e di lavoro, accordi strategici, organigrammi e politiche di incentivi…), tutti coloro che operano all’interno e per conto di Wexplore – Gielle Sas si impegnano a rispettare le più strette procedure di privacy a tutela del Lavoratore, dell’Azienda Cliente e degli altri Stakeholders interessati.<br>
Se un dipendente o Collaboratore di Wexplore – Gielle Sas dovesse venire a conoscenza di informazioni confidenziali, che non sono, quindi, di pubblico dominio e che riguardano la Società o altre aziende, quali Clienti, Partner o Fornitori è suo dovere mantenere le informazioni riservate e non diffonderle a nessuno, se non su specifica richiesta e solo se autorizzato dalla Società. Tale restrizione vale fintanto che le informazioni acquisite non siano rese pubbliche, oppure cessino di essere materiale privato ovvero siano considerate di pubblico dominio.<br>
<br>
<em>Onestà</em> <br>
Wexplore – Gielle Sas sostiene che l’onestà sia una condizione indispensabile per ottenere credibilità e per instaurare con tutti gli Stakeholders rapporti di ¬ fiducia, che permettano di migliorare il funzionamento, l’immagine e la reputazione del settore. La correttezza e la buona gestione negli affari deve permeare l’operato degli esponenti aziendali a tutti i livelli, all’esterno e all’interno dell’Impresa: <br>
-	secondo una concezione del mercato fondata sul rispetto delle persone, sulla libera iniziativa e sulla competizione regolata, in funzione di risultati e bene¬fici di interesse reciproco e per l’intera collettività; <br>
-	agendo sempre nel rispetto della proprietà fisica, commerciale e intellettuale della Società, ovvero evitando categoricamente di appropriarsi di qualsivoglia bene, dato o rapporto professionale con Clienti e Partner, che rappresentano un patrimonio aziendale e come tali vanno gestiti.<br>
<br>
<em>Trasparenza</em> <br>
La Società si conforma, nell’agire, nel comunicare e nell’informare, al principio di trasparenza, che rappresenta un elemento decisivo per ottenere affidabilità nei confronti degli Stakeholders interni ed esterni. La trasparenza rappresenta un principio di condotta in particolare: <br>
-	rispetto alla gestione aziendale e ai rapporti contrattuali - siano essi con Aziende Clienti, Fornitori, Lavoratori e Partner - , che devono essere equi, chiari e veri¬ficabili;<br>
-	rispetto ai costi dei servizi offerti, che devono essere chiaramente espressi; <br>
-	rispetto alla comunicazione di informazioni sulla Società verso l’esterno, che parimenti deve essere veritiera, semplice, comprensibile, tempestiva e accessibile a tutti. <br>
Rientra nella politica della Società negoziare in buona fede e in modo trasparente con tutti i potenziali clienti e fornitori. Esclusivamente il legale rappresentante di Wexplore – Gielle Sas potrà negoziare eventuali modifiche delle politiche dei prezzi ovvero ai termini e condizioni dei contratti conclusi dalla Società. <br>
<br>
Inoltre, Wexplore – Gielle Sas ha come principio quello della massima trasparenza delle transazioni, operando in modo da contrastare il fenomeno del riciclaggio e della ricettazione. Nel perseguimento della massima trasparenza nelle transazioni commerciali, la Società attua i dovuti controlli nel rispetto dei seguenti principi: <br>
-	qualificazione dei nuovi fornitori; <br>
-	vaglio degli acquisti di nuovi beni e servizi; <br>
-	valutazione delle forniture; <br>
-	monitoraggio delle uscite finanziarie;<br>
-	registrazione degli incassi e della fatturazione attiva; <br>
-	sorveglianza dell’attività commerciale e di marketing. <br>
<br>
<em>Sicurezza</em> <br>
Wexplore – Gielle Sas si impegna ad ottemperare a tutti gli obblighi di legge in materia di Igiene, Salute e Sicurezza, a partire da un’accurata valutazione dei rischi, al ¬ fine di promuovere l’effettiva sicurezza sul luogo di lavoro. A dipendenti e collaboratori viene richiesto non solo di porre la massima attenzione al rispetto delle norme e di attenersi scrupolosamente alle specifiche procedure di lavoro previste per la propria mansione, ma di assumersi altresì l’impegno di influenzare proattivamente i colleghi sui comportamenti sicuri da tenere, agendo come divulgatori della cultura della sicurezza sul lavoro. Questo per la Società significa tutelare le condizioni di lavoro sia nella protezione dell’integrità psicofisica del lavoratore sia nel rispetto della sua dignità, intervenendo per impedire atteggiamenti interpersonali ingiuriosi, discriminatori o diffamatori e proibendo senza eccezione comportamenti che costituiscono violenza ¬ fisica e morale, molestie o episodi di mobbing.<br>
<br>
<em>Sostenibilità</em> <br>
La Società sviluppa la sua attività nel rispetto di tutte le leggi e le normative vigenti espresse a tutela dell’Ambiente, con la consapevolezza che tutte le Aziende, indipendentemente dal loro core business, sono chiamate a implementare buone prassi di consumo che garantiscano un ottimale equilibrio tra l’utilizzo di risorse naturali e rigenerazione delle medesime. <br>
Wexplore – Gielle Sas si impegna a fare la sua parte nel salvaguardare l’ambiente ed a contribuire allo sviluppo sostenibile del territorio mediante l’utilizzo delle migliori tecnologie disponibili ed il costante monitoraggio dei processi aziendali per attuare il maggior risparmio energetico e il minor consumo di carburante per le trasferte delle sue persone.  <br>
La ricerca di vantaggi per la Società, qualora comportino o possano comportare la violazione, dolosa o colposa delle norme in tema ambientale, non è mai giustificata.<br>
<br>
<strong>Destinatari e Divulgazione del Codice</strong><br>
I Destinatari del presente Codice sono: <br>
-	i soci di Wexplore – Gielle Sas ed i Dipendenti che appartengono alle strutture operative;<br>
-	i Collaboratori ed i Consulenti esterni che agiscono in nome e per conto della Società. <br>
Le prescrizioni contenute nel Codice Etico sono inoltre rivolte, ove espressamente previsto, anche a quegli interlocutori esterni con cui la Società intrattiene rapporti (Fornitori, Clienti, Istituzioni, Partner …). <br>
<br>
È interesse di Wexplore – Gielle Sas che il Codice Etico abbia la massima divulgazione presso tutti i Destinatari ed i soggetti terzi e che i principi ed i valori ivi contenuti siano condivisi: i dipendenti, i collaboratori ed i consulenti devono adeguare la propria condotta ai valori, ai principi, agli obiettivi ed alle previsioni contenute nel Codice Etico. Tutti i Destinatari e, per quanto applicabile, anche i Clienti e i Fornitori e gli altri Stakeholders interessati conosceranno le disposizioni previste dal Codice Etico, le normative di riferimento nonché le procedure aziendali che regolano ciascuna specifica funzione interna. A tal ¬ fine, la Società istituisce le opportune iniziative di comunicazione e informazione e invita tutti i Destinatari a richiedere ogni informazione necessaria alla corretta interpretazione del Codice Etico e all’applicazione delle norme ivi contenute. <br>
Il controllo del rispetto, l’interpretazione e la veri¬fica dei principi contenuti nel presente Codice Etico sono in capo al rappresentante legale della Società, con l’incarico di: <br>
-	vigilare sull’applicazione e funzionamento del presente Codice; <br>
-	vigilare sull’informazione e formazione di tutti i Destinatari; <br>
-	proporre l’aggiornamento rispetto a cambiamenti legislativi e all’evoluzione delle attività e organizzazione.</p>
                                </div>
							</div>

							</div>
						</div>
					</div>
				</div>
</div>
</div>
